# Κεφαλαῖον τὸ δεύτερον

ὁ Γρηγόριος ἀνὴρ Ἑλληνικός ἐστιν. ἡ Εὐγενία γυνὴ Ἑλληνική ἐστιν. ὁ Ἀλέξιος παῖς Ἑλληνικός ἐστιν. καὶ ὁ Δημήτριος παῖς Ἑλληνικός ἐστιν. ἡ δὲ Εἰρήνη ἐστὶ κορὴ Ἑλληνική. καὶ ἡ Σοφία ἐστὶ κορή Ἑλληνική.
ὁ Ἀλέξιος καὶ ὁ Δημήτριος οὐκ ἄνδρες, ἀλλὰ παῖδές εἰσιν. ἄνδρες εἰσι Γρηγόριος καὶ Σωσίας καὶ Τροχίλος. γυναῖκές εἰσιν Εὐγενία καὶ Σύρα καὶ Κίλισσα. ἆρα ἡ Σοφία γυνή; οὐκ ἔστιν γυνὴ, ἀλλὰ κορὴ ἡ Σοφία.
Γρηγόριος, Εὐγενία, Ἀλέξιος, Δημήτριος, Εἰρήνη, Σοφία, Σωσίας, Τροχίλος, Κίλισσα, ἐστι οἰκίᾱ Ἑλληνική. ὁ μὲν Γρηγόριος πατήρ ἐστιν. ἡ δὲ Εὐγενία μήτηρ ἐστίν. πατήρ Ἀλεξίου καὶ Δημητρίου ἐστιν ὁ Γρηγόριος. ὁ Γρηγόριος καὶ πατήρ ἐστιν τῆς Σοφίας καὶ τῆς Εἰρήνης. μήτηρ Ἀλεξίου καὶ Δημητρίου, Σοφίας καὶ Εἰρήνης ἐστὶν ἡ Εὐγενία. ὁ δὲ Ἀλέξιος υἱός ἐστι Γρηγορίου. καὶ υἱός Εὐγενίας ἐστι ὁ Ἀλέξιος. καὶ ὁ Δημήτριός ἐστι υἱὸς τοῦ Γρηγορίου καὶ τῆς Εὐγενίας.
τίς ἐστιν Ἀλέξιος; ὁ Ἀλέξιος ἐστι παῖς Ἑλληνικός. τίς ἐστι πατήρ τοῦ Ἀλεξίου; Γρηγόριος ὁ πατήρ τοῦ Ἀλεξίου ἐστίν. τίς μήτηρ τοῦ Ἀλεξίου ἐστίν; ἡ μήτηρ τοῦ Ἀλεξίου ἐστίν Εὐγενία. τίς Εἰρήνη ἐστίν; κορὴ Ἑλληνική ἐστιν ἡ Εἰρήνη. τίς ἐστιν ἡ μήτηρ τῆς Εἰρήνης; ἡ Εὐγενία μήτηρ τῆς Εἰρήνης ἐστιν. καὶ ὁ Γρηγόριος πατὴρ τῆς Εἰρήνης ἐστίν. ἡ Εἰρήνη ἐστὶ θυγάτηρ τοῦ Γρηγορίου καὶ τῆς Εὐγενίας.
τίνες εἰσιν οἱ υἱοὶ τοῦ Γρηγορίου; οἱ υἱοὶ τοῦ Γρηγορίου εἰσίν Ἀλέξιος καὶ Δημήτριος. τίνες εἰσιν αἱ θυγάτερες τῆς Εὐγενίας; αἱ θυγάτερες τῆς Εὐγενίας εἰσίν Εἰρήνη καὶ Σοφία. Ἀλέξιος, Δημήτριος, Εἰρήνη, Σοφία εἰσί τέσσαρα παιδία. παιδία ἐστι υἱοὶ καὶ θυγάτερες, ἢ παῖδες καὶ κοραί. ἐν τῇ οἰκίᾳ τοῦ Γρηγορίου εἰσί τέσσαρα παιδία, δύο υἱοὶ καὶ δύο θυγάτερες.
ἆρα Σωσίας υἱὸς τοῦ Γρηγορίου; ὁ Σωσίας οὐκ ἔστιν υἱὸς τοῦ Γρηγορίου, ἀλλὰ δοῦλος τοῦ Γρηγορίου ἐστίν. ὁ Γρηγόριος δεσπότης τοῦ Σωσίου ἐστίν. ὁ Γρηγόριός ἐστι δεσπότης τῶν δούλων. ὁ δὲ Σωσίας καὶ ὁ Τροχίλος εἰσί δοῦλοι δύο. ὁ δὲ Γρηγόριος πατὴρ παιδίων τε καὶ δεσπότης δούλων.
ἆρα Κίλισσα θυγάτηρ τῆς Εὐγενίας; ἡ Κίλισσα οὐκ ἔστιν θυγάτηρ τῆς Εὐγενίας, ἀλλα δούλη τῆς Εὐγενίας ἐστίν. ἡ δὲ Εὐγενία ἐστί δέσποινα τῆς δούλης, τῆς Κιλίσσης. καὶ ἡ Σύρα ἐστιν δούλη. καὶ ἡ Σύρα καὶ ἡ Κίλισσά εἰσι δύο δούλαι. ἡ δὲ Εὐγενία δέσποινά ἐστι τῶν δουλῶν.
τίνος δοῦλός ἐστι Τροχίλος; τοῦ Γρηγορίου δοῦλός ἐστιν Τροχίλος. τίνος δοῦλός ἐστι Σωσίας; καὶ ὁ Σωσίας ἐστὶ δοῦλος τοῦ Γρηγορίου. τίνος δούλη ἐστὶ Σύρα; ἡ Σύρα ἐστὶ δούλη τῆς Εὐγενίας. καὶ τίνος δούλη ἐστὶ Κίλισσα; τῆς Εὐγενίας ἐστι Κίλισσα ἡ δούλη.
πόσα παιδία ἐστίν ἐν τῇ οἰκίᾳ; ἐν τῇ οἰκίᾳ τῆς Εὐγενίας καὶ τοῦ Γρηγορίου ἐστι τέσσαρα παιδία. πόσοι υἱοὶ καὶ πόσαι θυγάτερες; δύο υἱοὶ καὶ δύο θυγάτερές εἰσιν ἐν τῇ οἰκίᾳ. πόσοι δοῦλοι ἐν τῇ οἰκίᾳ εἰσίν; ἑκατόν; οὐχ ἑκατὸν, ἀλλὰ πεντήκοντα. ἐν τῇ οἰκίᾳ τοῦ Γρηγορίου εἰσὶ πολλοὶ δούλοι, ὀλίγα παιδία. ὁ δὲ Γρηγόριός ἐστι κύριος πολλῶν δούλων.
τὸ δύο καὶ τὸ τρεῖς, καὶ τὸ τέσσαρα, εἴσιν ἀριθμοί. καὶ τὸ ἑκατὸν καὶ τὸ πεντήκοντα εἰσιν ἀριθμοί. ὁ ἀριθμὸς τῶν δούλων ἐστιν πεντήκοντα. ὁ δὲ ἀριθμὸς τῶν παιδίων ἐστὶ τέσσαρα. ὁ μὲν ἀριθμὸς τῶν δούλων μέγας ἐστίν, ὁ δὲ ἀριθμὸς τῶν παιδίων μικρός. μέγας μὲν ἀριθμὸς δούλων, μικρὸς δὲ ἀριθμὸς παιδίων ἐν τῇ οἰκίᾳ τοῦ Γρηγορίου ἐστίν.
ὁ Γρηγόριός ἐστιν ἀνὴρ Ἑλληνικός. ὁ δὲ Τροχίλος ἐστὶν ἀνὴρ Ῥωμαϊκός, ἀλλὰ δοῦλος. ὁ δὲ Σωσίας ἐστὶν ἀνὴρ Συριακός, ἀνὴρ τῆς Συρίας. ὁ Γρηγόριος οἰκεῖ ἐν τῇ Συρίᾳ. ἡ οἰκία τοῦ Γρηγορίου ἐστὶν ἐν τῇ Συρία, ἐν τῇ Ἀντιοχείᾳ. ἡ Ἀντιόχεια ἐστιν πόλις ἐν τῇ Συρίᾳ.
ἆρα μὴ ἡ Εὐγενία Συριακή; οὐ Συριακή, ἀλλὰ Ἑλληνική ἐστιν. ἆρα μὴ ἡ Κίλισσα Ῥωμαϊκή; οὐ Ῥωμαϊκή, ἀλλὰ Συριακή ἐστιν ἡ Κίλισσα. καὶ Σύρα ἐστί Συριακή. καὶ Κίλισσα καὶ Σύρα εἰσὶ Συριακαί.

τίς ἐστιν Μάρκος; ὁ Μάρκος ἐστιν δεσπότης Ῥωμαϊκὸς. ὁ Μάρκος οἰκεῖ ἐν τῇ Ἀντιοχείᾳ. καὶ ὁ Μάρκος καὶ ὁ Γρηγόριός εἰσι δεσπόται δύο. ὁ δὲ Σωσίας ἐστί δοῦλος τοῦ Γρηγρορίου.
Μαρ· τίνος δοῦλός ἐστιν Σωσίας;
Γρη· ὁ Σωσίας ἐστὶν δοῦλος ἐμοῦ.
Μαρ· ἆρα ὁ Τροχίλος δοῦλος σου;
Γρη· ναί, καὶ ὁ Τροχίλος ἐστιν δοῦλός μου. οἱ δοῦλοί μού εἰσιν Σωσίας καὶ Τροχίλος καὶ πολλοὶ ἄλλοι.
Μαρ· ἆρα ἡ Σύρα δούλη σου;
Γρη· ναί, ἡ Σύρα δούλη μού ἐστιν, καὶ ἡ Κίλισσά ἐστιν δούλη ἐμοῦ. αἱ δοῦλαί μού εἰσιν Σύρα καὶ Κίλισσα καὶ πολλαὶ ἄλλαι. ἡ οἰκία μου ἐστι μεγάλη.
Μαρ· πόσοι δοῦλοί εἰσιν ἐν τῇ οἰκίᾳ σου;
Γρη· πεντήκοντα δοῦλοί εἰσιν ἐν τῇ οἰκίᾳ μου.
Μαρ· τί;
Γρη· ὁ ἀριθμὸς τῶν δούλων μου ἐστιν πεντήκοντα.
Μαρ· μόνον πεντήκοντα; ὁ ἀριθμὸς τῶν δούλων σού ἐστιν μικρός. ἐν τῇ οἰκίᾳ μου ἑκατὸν δοῦλοί εἰσιν.
