# Κεφάλαιον τὸ δέκατον
## I περὶ ζῴων

τί ἐστιν ζῷον; ζῷόν ἐστιν οἵον ἵππος, ὄνος, ὕς, πρόβατον, καὶ ἄλλα. ἆρά ἐστιν ζῷον ὁ ἄνθρωπος; ναί, ζῷόν ἐστιν ὁ ἄνθρωπος. τὰ μὲν ζῷα θηρία ἐστίν, τὰ δὲ ἥμερα. τὰ θηρία ἐστὶν οἵον λύκος, λέων, κροκόδιλος, καὶ ἄλλα, ἃ ἐν τοῖς ὄρεσίν τε καὶ ταῖς ὕλαις οἰκοῦσιν, ἢ ἐν τόποις μακρὰν τῶν πόλεων τῶν ἀνθρώπων. τὰ δὲ ἥμερά ἐστι ζῷα οἵον ὄνοι, πρόβατα, καὶ βόες, οἳ μετὰ τῶν ἀνθρώπων οἰκοῦσιν, καὶ δὴ ἐν τοῖς ἀγροῖς ἐργάζονται ἢ ἃ οἱ ἄνθρωποι ἐσθίουσιν.

ἆρά ἐστιν ζῷα ἐν τῷ οὐρανῷ καὶ ἐν τῇ θαλάσσῃ; μάλιστά γε. οἱ ὄρνιθες ἐν τῷ οὐρανῷ, τοῦτ’ ἔστιν τῷ ἀέρι, οἰκοῦσιν καὶ πέτονται. οἱ ὄρνιθες διὰ τὸν ἀέρα πέτονται (τὸ πέτεσθαι σημαίνει πορεύεσθαι ἐν τῷ ἀέρι, ὑπὲρ τὴν γῆν). πῶς πέτονται οἱ ὄρνιθες; τοῖς πτεροῖς αὐτῶν πέτονται. πτερὰ μὲν δύο ἔχουσιν οἱ ὄρνιθες, πόδας δὲ δύο οἱ ἄνθρωποι. ἔχουσι πόδας οἱ ὄρνιθες; ναί, οὐ μόνον πτερά, ἀλλὰ καὶ πόδας ἔχουσιν. οἱ δὲ ἄνθρωποι δύο πόδας, καὶ δύο βραχίονας ἔχουσιν.

ἐν δὲ θαλάσσῃ οἰκοῦσιν ἰχθύες. οἱ ἰχθύες οὐδὲ πόδας οὐδὲ πτερὰ οὐδὲ βραχίονας ἔχουσιν, ἀλλὰ οὐρὰν ἔχουσιν. ἕκαστος ἰχθὺς ἔχει μίαν οὐράν. καὶ ἐγένετο ὅτε ὁ ἰχθὺς κολυμβᾷ, κινεῖ τὴν οὐρὰν αὐτοῦ. ὅτε ὁ ὄρνις πέτεται, κινεῖ ἐκεῖνος τὰ πτερὰ αὐτοῦ. ὁ δὲ ἄνθωρπος, ὡς ἄλλα ζῷα ἐπὶ τῆς γῆς, τοὺς πόδας αὐτοῦ κινεῖ ὅτε βαδίζει. καὶ δὴ καὶ ἴχνη ἐν τῇ γῇ λείπει. ὃς ἐπὶ τῆς γῆς βαδίζει, ποιεῖ ἴχνη ἐν τῇ γῇ.

## II

ὁ Ξανθίας καὶ οἱ κύνες αὐτοῦ τρέχουσιν εἰς τὰ ὄρη. ἵνα τί; ἵνα τὸ πρόβατον εὑρίσκωσιν. τὸ δὲ πρόβατον ἔνθα καὶ ἔνθα πλανᾶται, οἱ δὲ ζητοῦσιν αὐτό. ἀλλὰ γὰρ ζῷον ἄλλον ἀκούεται τοῖς ὄρεσι, τοῦτ’ ἔστιν λύκος. ὁ λύκος ἐστὶ ζῷον ὃ ἄλλα ζῷα ἐσθίει. καὶ δὴ καὶ οὗτος ὁ λύκος ἐν τοῖς ὄρεσι καὶ πλανᾶται καὶ ζῷα ζήτει. μὴ πρόβατον ἀκούεται; ναί, ἀλλὰ οὐ μόνον ὑπὸ τῶν κυνῶν ἀκούεται τὸ πρόβατον, ἀλλὰ καὶ ὑπὸ τοῦ λύκου. ὁ οὖν λύκος ζητεῖ αὐτό, οὕτως ὁ Ξανθίας.

εὐθὺς ὁ λύκος ὠρύεται, «οὒ οὒ ὤ». νῦν δὲ ὁ λύκος ὑπὸ τοῦ προβάτου ἀκούεται. ὁ δὲ Ξανθίας τοῦ λύκου ὠρυομένου ἀκούει. ἆρα οἱ κύνες ἀκούουσιν; ναί, καὶ ταχέως τρέχουσιν. ὁ γὰρ λύκος τοῦ προβάτου ὀσφραίνεται. καὶ τὸ πρόβατον ὀσφραινόμενον τοῦ λύκου πάλιν βληχᾶται. ὁ δὲ ἄνθρωπος οὐκ αὐτῶν ὀσφραίνεται, ἀλλὰ μόνον ἀκούει. οἱ δὲ κύνες αὐτοῦ ὀσφραίνονταί τε καὶ ἀκούουσιν.
ἅμα ὁ Ξανθίας, οἱ κύνες, καὶ ὁ λύκος ἀφικνοῦνται εἰς τὸν τόπον ἐν ᾧ ἐστιν τὸ πρόβατον. τοῦτο οὖν πρόβατον μάλα φοβεῖται. οἱ δὲ κύνες ἑστήκασι περὶ τὸν λύκον, ὑλακτοῦντες. ὁ δὲ λύκος τοὺς ὀδόντας δείκνυσιν αὐτοῖς. ὁ δὲ Ξανθίας τὴν μάχαιραν ἐν τῇ χειρὶ ἔχει. οὐδεὶς κινεῖται.

εὐθὺς ὁ λύκος ἐπιβάλλει τῷ προβάτῳ. τὸ δὲ φυγεῖν οὐ δύναται, ἀλλὰ ὁ Στύραξ, μικρότατος τῶν κυνῶν, πρὸ τοῦ προβάτου, ἀντὶ τοῦ λύκου, ἕστηκε ὑλακτοῦν. τότε ὁ λύκος δάκνει τὸν Στύρακα. ὁ οὖν Στύραξ μαχέσθαι πειρᾷ, ἀλλὰ οὐ δύναται. ἀπέθανεν ὁ κύων.
ἐν ᾧ Στύραξ μετὰ τοῦ λύκου μαχεῖται, ὁ Τεύχων καὶ ὁ Ὁρμῆ τὸν λύκον ἐπιβάλλουσιν. καὶ δὴ καὶ αὐτὸς ὁ Ξανθίας ὁρμᾶται ἐπὶ τὸν λύκον. τῇ μαχαίρᾳ πταίει αὐτόν, οἱ δὲ κύνες δακνοῦσιν, ἄχρι οὗ ὁ λύκος αὐτὸς ἀπέθανεν.
