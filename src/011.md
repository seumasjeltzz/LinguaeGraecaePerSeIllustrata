# κεφάλαιον τὸ ἑνδέκατον
## I

τῇ ὑστεραίᾳ ὁ Ἀλέξιος ἐγείρεται. ὕδωρ λαμβάνει. τὰς οὖν χεῖρας καὶ τὸ πρόσωπον λούει. οὐ λούεται (πᾶν τὸ σῶμα λούει), ὅτι πρωΐ ἐστιν. ἔπειτα τὴν ἐσθῆτα περιβάλλεται. ἐξ οὖν τοῦ οἰκημάτος ἐξέρχεται καὶ τὸν πατέρα ἀσπάζεται λέγων, «χαῖρε, ὦ πάτερ». πρὸς δὲ αὐτὸν ἀποκρίνεται ὁ κύριος λέγων «χαῖρε καὶ σύ, ὦ υἱέ. προσβαίνεις πρὸς τὸ διδασκαλεῖον σήμερον, οὐ γάρ;» τῷ πατρὶ οὕτως λέγοντι, ὁ υἱὸς λέγει ἀποκρινόμενος «ναί, πρὸς τὸ διδασκαλεῖον. τίς δοῦλος σὺν ἐμοὶ βήσεται;» ὁ δὲ Γρηγόριος ἀποκρίνεται «ὁ Ἡρακλείδης βήσεται μετὰ σοῦ πρὸς τὸ διδασκαλεῖον. ὁ γὰρ οὗτός ἐστιν πιστὸς καὶ ἀγαθός.»

## II

ὁ οὖν Ἀλέξιος καὶ ὁ Ἡρακλείδης ἅμα προσβαδίζουσιν ἐκ τοῦ οἰκοῦ. ὁ ἥλιος φαίνεται, καὶ θερμόν ἐστιν. ὁ Ἡρακλείδης πράγματα τοῦ Ἀλεξίου φέρει· βιβλίον, στῦλον, πίνακα. ὁ δὲ Ἀλέξιος οὐδὲν φέρει. ταχέως μὲν βαδίζει, βραδέως δὲ ὁ Ηρακλείδης.
Ἀλε· σπεῦδε, ὦ δοῦλε.
Ἡρα· ἀλλὰ οὐ δυνατόν μοι σπεύδειν.
Ἀλε· τί λέγεις; διὰ τί σὺ οὐ δύνασαι ταχέως βαδίζειν;
Ἡρα· σὺ μὲν νεὸς εἶ, γέρων δέ εἰμι. καὶ δὴ καὶ πάντα φέρω. διὰ ταῦτα οὐ δύναμαι.
Ἀλε· μὴ ἀργὸς ἴσθι. δύνασαί γε. ἰδού, οὐ μόνον βαδίζειν δύναμαι, ἀλλὰ καὶ τρέχειν!
Ἡρα· δέσποτα! οὐδαμῶς τρέχειν δύναμαι. βαδίζειν δύναμαι, οὐδὲ ταχέως.

## III

τέλος δὲ ὁ Ἀλέξιος καὶ ὁ Ἡρακλείδης ἀφικνοῦνται εἰς τὸ διδασκαλεῖον. ὁ μὲν Ἡρακλείδης τὴν θύραν ἀνοίγει, ὁ δὲ Ἀλέξιος εἰσβαίνει ἀσπαζόμενος τὸν διδάσκαλον. ἆρα τίς ἐστιν ὁ διδακάλος; τὸ ὄνομα αὐτῷ ἐστιν Λιβάνιος. αὐτὸς γὰρ ὁ Λιβάνιος οὐ μόνον ἐστὶν διδάσκαλος τοῦ διδασκαλείου, ἀλλὰ καὶ ῥήτωρ καὶ δεσπότης. τί διδάσκει οὗτος ὁ διδάσκαλος; ὁ μὲν Λιβάνιος τὴν τέχνην τὴν ῥητορικήν διδάσκει. μὴ ὁ Λιβάνιος τὴν γραμματικὴν διδάσκει; οὐχί, ἀλλὰ διδάσκαλος ἄλλος, ὃς ἐν τῷ τοῦ Λιβανίου διδασκαλείῳ διδάσκει, τὴν γραμματικὴν διδάσκει. οὐκέτι δὲ μανθάνει ὁ Ἀλέξιος τὴν γραμματικήν, ἀλλὰ τὴν ῥητορικήν.
ἐλθὼν δὲ ὁ Ἀλέξιος ἀσπάζεται τὸν διδάσκαλον, «χαῖρε βέλτιστε διδάσκαλε.» ἀποκρινάμενος δὲ ὁ Λιβάνιος λέγει αὐτῷ «χαῖρε καὶ σύ, παιδίον μου.» λέγων δὲ Ἀλέξιος οὕτως ἀποκρίνεται, «συγγνώμην ἔχε, ἀλλὰ οὐκέτι παιδίον εἰμί. ἀνὴρ γὰρ γέγονα.»

## IV

σήμερόν εἰσιν ἐν τῷ διδασκαλείῳ πολλοὶ μαθηταί. ὁ μὲν Ἀλέξιος τὸν πίνακα αὐτοῦ καὶ τὸν στῦλον λάμβανει. ὁ δὲ Ἡρακλείδης καθίζει. ὁ δὲ διδάσκαλος τὰ Ὁμηρικὰ ἀναγιγνώσκει. οἱ δὲ παῖδες γράφουσιν. πῶς γράφουσιν οἱ παῖδες; τῷ στύλῳ καὶ τῷ πίνακι γράφουσιν. ἔπειτα ὁ Λιβάνιος ἐρωτᾷ, «δυνάσθε τὰ Ὁμηρικὰ ἀναγιγνώσκειν;» ἀπορκίνονται οἱ παῖδες «ναί, ὦ διδάσκαλε, ἀναγιγνώσκειν δυνάμεθα.»

ὁ οὖν Λιβάνιος κελεύει αὐτούς ἀναγνῶναι. οἱ δὲ τὰ τοῦ Ὁμήρου ποιήματα ἀναγιγνώσκουσιν. τότε δὲ πάλιν ἐρωτᾷ ὁ διδάσκαλος λέγων «τίς ὑμῶν δύνασαι ἀναγνῶναι ὡς ῥαψῳδός;» ὁ δὲ Ἀλέξιος ἱστᾶται καὶ ἀναγίγνωσκει χωρὶς πίνακος. οὕτως ὁ ῥαψῳδὸς ποιεῖ. ὁ Ἀλέξιος τῷ ὄντι οὐκ ἀναγίγνωσκει ἀλλὰ λέγει τοὺς τοῦ Ὁμήρου λόγους ἄνευ πίνακος καὶ ἄνευ βιβλίου.
αὐτὸν οὖν ὁ διδάσκαλος ἐπαινεῖ. τέλος δὲ Ἀλέξιος καθίζει καὶ οἱ ἄλλοι καθ’ ἕνα ἀναγιγνώσκουσιν.

## V

μετὰ τὴν τῆς ἡμέρας σχολὴν ὁ διδάσκαλος σὺν τῷ Ἀλεξίῳ διαλέγεται.

Λιβ· ἀνὴρ γέγονας, ὦ Ἀλέξιε. τί ἐν νῷ ἔχεις πράσσειν; πάντα τὰ ποιήματα τὰ Ὁμήρου καλῶς οἶδας, καὶ δὴ καὶ λόγους κρείττονας ποιεῖν δύνασαι, ὥσπερ ῥήτωρ. καὶ τὴν ῥητορικὴν τὴν τέχνην εὖ μανθάνεις. τί ἄλλο;
Ἀλε· ὁ μὲν πατήρ μου βούλεταί με εἰς τὸ ἔργον αὐτοῦ εἰσελθεῖν. ἢ ἴσως τὰ νομικά μαθεῖν. οὐ μὴν βούλομαι.
Λιβ· δὴ που βούλῃ ὅ τι;
Ἀλε· τὴν φιλοσοφίαν μαθεῖν βούλομαι.
Λιβ· εὖγε! δεῖ σε εἰς τὰς Ἀθῆνας πορευέσθαι!
Ἀλε· τί δή;
Λιβ· ἐκεῖ εἰσιν διδάσκαλοι οἱ ἄριστοι καὶ τῆς φιλοσοφίας καὶ τῆς ῥητορικῆς. ἔγωγε μὴν πρὸς τοὺς ἐμοὺς φίλους γράψω.
Ἀλε· χάριν σοι ἔχω, ὧ φίλτατε διδάσκαλέ μου.
Λιβ· οὐδὲν πρᾶγμα, ὦ παῖ. πόλλα ἔτη νῦν μετὰ ἐμοῦ μανθάνεις καὶ ἀγαθὸς μαθητὴς εἶ.

## VI

ὕστερον οὖν ὁ Ἀλέξιος οἴκαδε ἐπανέρχεται, τοῦ Ἡρακλείδους ἀκολουθοῦντος. τοῦτ’ ἔστιν ὁ Ἀλέξιος πρῶτος βαδίζει, καὶ ὄπισθεν αὐτοῦ ὁ Ἡρακλείδης βαδίζει.

ὅτε εἰς τὴν οἰκίαν ἀφικνεῖτο ὁ Ἀλέξιος, ὁ μὲν Γρηγόριος πρὸς τραπέζᾳ καθιζόμενος γράφει ἐπιστόλας. ἆρα στύλῳ καὶ πίνακι γράφει ὁ δεσπότης; οὐχί, ἀλλὰ τῷ καλάμῳ τε καὶ τῷ μελάνι χρώμενος γράφει, οὐκ ἐν πίνακί τινι, ἀλλὰ ἐν παπύρῳ.

ὁ δὲ Ἀλέξιος εἰς τὸ οἴκημα εἰσελθὼν τὸν πατέρα ἀσπάζεται. ὁ δὲ «τί ἐγένετο πρὸς τῷ διδακαλείῳ σήμερόν» φησιν. ἀποκρίνεται δὲ Ἀλέξιος «ὁ Λιβάνιος ὁ διδάσκαλος ἐμὲ πείθει εἰς τὰς Ἀθῆνας πορεύεσθαι.» οὐδὲ χαίρει ὁ Γρηγόριος οὐδὲ ὀργίζεται. πρῶτον μὲν οὐδὲν λέγει. ἔπειτα δὲ πολὺν χρόνον πρὸς τὸν υἱὸν βλέπει. τέλος δὲ λέγει «καλῶς. νομίζω σε ἐκεῖ πολλὰ καὶ ἀγαθὰ μαθεῖν δύνασθαι. ἐμοὶ δοκεῖ σε ἐν ταῖς Ἀθήναις δύο ἔτη μένειν καὶ μανθάνειν. μετὰ ταῦτα βούλομαί σε οἴκαδε ἐπανέλθειν καὶ σὺν ἐμοὶ ἐργάζεσθαι.» ὁ δὲ υἱὸς ὁμολογεῖ.
