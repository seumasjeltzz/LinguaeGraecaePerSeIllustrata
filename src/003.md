# Κεφάλαιον τὸ τρίτον

## ἡ πρωτὴ σκηνή

πρόσωπα· Ἀλέξιος, Δημήτριος, Σοφίᾱ.

Σοφίᾱ ᾄδει. ἡ Σοφίᾱ χαίρει.

Δημήτριος «στ!». ὁ Δημήτριος οὐ χαίρει.
ἡ δὲ Σοφίᾱ ἔτι ᾄδει.
ὁ δὲ Δημήτριος «στ!». ὁ Δημήτριος οὐ χαίρει, ἀλλὰ ὀργίζεται.
ἡ δὲ Σοφίᾱ ἔτι ᾄδει.

ὁ δὲ Δημήτριος τὴν Σοφίᾱν παίει.
ἡ δὲ Σοφίᾱ νῦν οὐκ ᾄδει, ἀλλὰ δακρῡ́ει.
ὁ δὲ Δημήτριος γελᾷ, «ἃ ἅ».

ὁ μὲν Ἀλέξιος Δημήτριον ὁρᾷ, ὁ δὲ Δημήτριος τὸν Ἀλέξιον οὐχ ὁρᾷ.
ὁ Ἀλέξιος λέγει «τί; ὁ Δημήτριος κόρην παίει, καὶ γελᾷ;»

ὁ Ἀλέξιος ὀργίζεται, καὶ τὸν Δημήτριον παίει.
ὁ δὲ Δημήτριος νῦν οὐ γελᾷ, ἀλλὰ δακρῡ́ει. ὁ Δημήτριος τὸν Ἀλέξιον παίει.

ἡ δὲ Σοφίᾱ λέγει «ποῦ ἐστιν ἡ μήτηρ;»
ἡ Σοφίᾱ τὴν Εὐγενίᾱν οὐχ ὁρᾷ. ἡ Σοφίᾱ καλεῖ τὴν Εὐγενίᾱν· «μῆτερ, μῆ-τερ, ὁ Δημήτριός με παίει.»

ἡ μὲν Εὐγενίᾱ οὐκ ἔρχεται, ὁ δὲ Γρηγόριος ἔρχεται.

## ἡ δευτέρᾱ σκηνή

πρόσωπα· Γρηγόριος, Ἀλέξιος, Δημήτριος, Σοφίᾱ.

Γρηγόριος ἐρωτᾷ· «τίς με καλεῖ;»

ὁ δὲ Ἀλέξιος ἀποκρῑ́νεται «οὐδείς σὲ καλεῖ, τὴν δὲ μητέρα καλεῖ ἡ Σοφίᾱ.»

ὁ δὲ Γρηγόριος ἐρωτᾷ τὸν Ἀλέξιον «τὴν μὲν μητέρα καλεῖ, ἐγὼ δὲ πάρειμι. διὰ τί ἡ Σοφίᾱ δακρῡ́ει;»

ὁ δὲ ἀποκρῑ́νεται «ἡ Σοφίᾱ δακρῡ́ει ὅτι ὁ Δημήτριος αὐτὴν παίει.»

ὁ δὲ Γρηγόριος λέγει «διὰ τί παῖς κόρην μῑκρᾱ̀ν παίει; φεῦ φεῦ. διὰ τί ὁ Δημήτριος αὐτὴν παίει;»

ὁ δὲ ἀποκρῑ́νεται «ὅτι ᾄδει ἡ Σοφίᾱ;»

ὁ δὲ Γρηγόριος λέγει «ὦ θύγατέρ μου. ὁ Δημήτριος οὐκ ἔστιν παῖς ἀγαθός, ἀλλὰ πονηρός.»

ὁ δὲ Ἀλέξιος λέγει «ἡ Σοφίᾱ ἐστὶ κόρη ἀγαθή.»

ὁ δὲ ἀποκρῑ́νεται «ναί, ὀρθῶς, ἀλλὰ ποῦ ἐστιν ἡ μήτηρ; διὰ τί οὐκ ἔρχεται;» ὁ γὰρ πατὴρ τὴν μητέρα οὐχ ὁρᾷ.

ὁ οὖν Δημήτριος ἀποκρῑ́νεται «ἡ μήτηρ καθεύδει.»

ὁ δὲ Ἀλέξιος λέγει «στ. οὐ σέ, ἀλλὰ ἐμὲ ἐρωτᾷ ὁ πατήρ.»

ὁ δὲ Γρηγόριος «παῖδες, σῑγᾶτε. ποῦ ἐστιν ἡ μήτηρ;»

ὁ δὲ Ἀλέξιος ἀποκρῑ́νεται «ἡ μὲν μήτηρ ἐνθάδε οὐκ ἔστιν, ὁ δὲ Δημήτριός ἐστιν.»
καλεῖ οὖν ὁ Ἀλέξιος τὴν Εὐγενίᾱν· «μῆ-τερ, μῆ-τερ.»

ἡ δὲ Εὐγενίᾱ οὐκ ἀκούει οὐδὲ ἔρχεται. διὰ τί οὐκ ἔρχεται; ὃτι τοῦ Ἀλεξίου οὐκ ἀκούει. διὰ τί οὐκ αὐτοῦ ἀκούει; ὃτι ἡ Εὐγενίᾱ καθεύδει.

ὁ οὖν Δημήτριος γελᾷ, «ἃ ἅ. οὐδὲ ἡ μήτηρ σοῦ ἀκούει.»

ὁ δὲ Γρηγόριος ὀργίζεται. λέγει «σῑ́γᾱ». καὶ ὁ πατὴρ τὸν υἱὸν τύπτει. τὺπ τὺπ τύπ. διὰ τί τύπτει τὸν υἱόν; ὅτι οὐκ ἀγαθὸς ὁ πατήρ.

νῦν δὲ ὁ Δημήρτιος δακρῡ́ει.
ἆρα ἡ Εὐγενίᾱ τοῦ Δημητρίου ἀκούει; οὐδὲ αὐτοῦ ἀκούει, οὐδὲ τοῦ Ἀλεξίου, ἀλλὰ ἔτι καθεύδει.
ἡ δὲ Εἰρήνη καὶ ἀκούει καὶ ἔρχεται.

## ἡ τρίτη σκηνή

πρόσωπα· Γρηγόριος, Ἀλέξιος, Δημήτριος, Εἰρήνη, Σοφίᾱ.

ὁ οὖν Ἀλέξιος λέγει «ἡ μὲν μήτηρ οὐκ ἔρχεται, ἡ δὲ Εἰρήνη ἔρχεται.»

ὁ δὲ Γρηγόριος αὐτοῦ οὐκ ἀκούει, ὁ γὰρ Δημήτριος πολὺ δακρῡ́ει.

ἡ δὲ Εἰρήνη τὸν Ἀλέξιον ὁρᾷ, καὶ αὐτὸν ἐρωτᾷ «διὰ τί ὁ Δημήτριος δακρῡ́ει;»

ὁ δὲ Ἀλέξιος ἀποκρῑ́νεται «ὁ Δημήτριος δακρῡ́ει ὅτι ὁ πατὴρ τύπτει αὐτόν.»

ἡ δὲ ἐρωτᾷ «ἀλλὰ διὰ τί ὁ πατὴρ αὐτὸν τύπτει;»

ὁ δὲ ἀποκρῑ́νεται «τὸν Δημήτριον τύπτει ὃτι παῖς πονηρός ἐστιν. ὁ δὲ Δημήτριος κόρην μῑκρᾱ̀ν παίει.»

ἡ δὲ Σοφίᾱ λέγει «πάτερ, ἡ Εἰρήνη ἐνθάδε ἐστίν.»

ὁ οὖν Γρηγόριος αὐτὴν ὁρᾷ, καὶ λέγει «τί ἐστιν, ὦ θύγατερ;»

ἡ δὲ ἀποκρῑ́νεται «ὦ πάτερ, διὰ τί ὁ Δημήτριος δακρῡ́ει;»

ὁ δὲ «ὅτι υἱὸς πονηρός ἐστιν. παῖς ὃς μῑκρᾱ̀ν κόρην παίει οὐκ ἔστιν ἀγαθός. ὁ ἀγαθὸς παῖς οὐ παίει κόρην.»

ὁ οὖν Γρηγόριος πάλιν αὐτὸν τύπτει· τὺπ τὺπ τύπ. ὁ μὲν οὖν Δημήτριος πολὺ δακρῡ́ει. ὁ δὲ Ἀλέξιος χαίρει, ἀλλὰ οὐ γελᾷ.

ἡ δὲ Σοφίᾱ οὐ χαίρει οὐδὲ γελᾷ. διὰ τί; ὅτι κόρη ἀγαθή ἐστιν ἡ Σοφίᾱ. ἡ δὲ Εἰρήνη δακρῡ́ει. διὰ τί καὶ ἡ Εἰρήνη δακρῡ́ει; δακρῡ́ει ὅτι ὁ πατὴρ τὸν υἱὸν τύπτει. πονηρὸς ὁ παῖς ὃς κόρην παίει, καὶ δὴ καὶ πονηρὸς ὁ ἀνὴρ ὃς μῑκρὸν παῖδα τύπτει.

παῖς γελᾷ. κόρη δακρῡ́ει.

τίς ἐστιν ὁ παῖς ὃς γελᾷ;
ὁ παῖς ὃς γελᾷ Δημήτριός ἐστιν.

τίς ἐστιν ἡ κόρη ἣ δακρῡ́ει;
ἡ κόρη ἣ δακρῡ́ει ἐστὶν Σοφίᾱ.

ὁ Δημήτριος, ὃς κόρην παίει, ἐστὶ παῖς πονηρός.
ἡ κόρη, ἣν Δημήτριος παίει, Σοφίᾱ ἐστίν.

ὁ Γρηγόριος, ὃς υἱὸν τύπτει, πονηρὸς πατήρ ἐστιν.
ὁ υἱός, ὃν ὁ Γρηγόριος τύπτει, Δημήτριός ἐστιν.

τίνα καλεῖ ἡ Σοφίᾱ; τὴν Εὐγενίᾱν καλεῖ.
ἡ Εὐγενίᾱ, ἣν Σοφίᾱ καλεῖ, ἐστὶ μήτηρ παιδίων.

ἀλλὰ ὁ Γρηγόριος τὸν Δημήτριον τύπτει. ὁ παῖς, ὃν Γρηγόριος τύπτει, Δημήτριός ἐστιν.

τίνα καλεῖ ὁ Ἀλέξιος; καὶ ὁ Ἀλέξιος τὴν Εὐγενίᾱν καλεῖ. ἡ δὲ Εὐγενίᾱ οὐκ ἀκούει. τίνος ἀκούει ἡ Εὐγενίᾱ; οὐδενὸς καὶ οὐδέν.

